Тяга штанги до поясу в нахилі – чудова базова вправа для розширення спини, додання їй красивої V-подібної форми, вона комплексно діє на найширші м’язи спини, ромбовидні, трапецієподібні, лопаткові м’язи. Вправа є однією з основних для набору маси спини, додання їй товщини і об’єму. 
Основні м’язи, які працють: найширші м’язи спини (нижні і середні відділи), ромбовидні м’язи. 
Допоміжні м’язи: трапецієвидні, м’язи попереку, біцепси рук.
Техніка виконання тяги штанги до поясу в нахилі:
- Візьміть вагу, яка дозволить вам виконати вправу від 10 до 12 повторень у одному підході. 
- Нахиліться, і візьміть гриф штанги верхнім широким хватом (відстань між кистями 60-80 см, великі пальці рук дивляться на себе). 
- Ноги поставте трохи ширше плечей, трохи зігніть їх в колінах, корпус намагайтеся тримати паралельно підлозі. 
- У будь-якому випадку не розслабляйте м’язи попереку, не округляйте спину, тримайте її прогнутою в поперековому відділі під прямим кутом до ніг. Допустимі рухи в попереку вгору і вниз не більше ніж 10 градусів. 
- Дивіться не вниз під ноги, а на протилежну стіну, таким чином, ви забезпечите собі правильне положення хребта. З цього положення починайте тягти штангу вгору в напрямку до нижньої частини живота. 
- Слідкуйте за ліктями: вони не повинні відходити в сторони від корпуса, це трапиться, якщо ви почнете тягнути штангу до грудей. Тримайте лікті якомога ближче до тулуба, торкайтеся ними боків при русі штанги вгору. 
- У верхній точці обов’язково зробіть невелику паузу, а потім повільно опускайте штангу, але не паралельно ногам, а під невеликим кутом до них, по кривій траєкторії. 
- У нижній точці – руки повністю витягнуті, найширші м’язи спини повністю розтягнуті.
- При підйомі штанги робіть глибокий вдих, при опусканні – видихайте.

