Розведення гантелей на похилій лаві – ізолююча вправа, що опрацьовує грудні м’язи. Цінність цієї вправи в тому, що вона дає можливість виключити з роботи всі допоміжні м’язи і навантаження на грудні м’язи буде концентрованим, а використовуючи похилу лаву, основне навантаження зміщується на верхні відділи грудних м’язів та передню дельту плечей.
Техніка виконання вправи 
- Ляжте на похилу лаву, поставте ступні приблизно на ширині плечей, тримаючи спину рівною, не прогинаючись в попереку; 
- Притисніть потилицю і плечі до лави; 
- Візьміть гантелі в руки і зведіть їх над грудьми, так, щоб долоні був повернені одна до одної. 
- Руки можна трішки зігнути в ліктях, але цей кут потрібно зберігати до кінця підходу; 
- Вдихніть, затримайте дихання і розведіть руки в сторони, намагаючись не відводити їх ні назад ні вперед; 
- У той момент, коли лікті стануть трохи нижче рівня плечей, плавно сповільніть рух і без паузи починайте зводити гантелі над грудною кліткою; 
- Як тільки найважча точка буде пройдена, можна зробити видих, а потім звести гантелі; 
- Зробіть коротку паузу у верхній точці, ще сильніше напружуючи грудні м’язи.
Рекомендації щодо виконання вправи 
У даній вправі набагато більшу роль відіграє правильна техніка, ніж, наприклад, в жимі штанги лежачи. Намагайтеся не робити ривкових рухів, не пружиньте грудьми в нижній точці. 
Не згинайте руки надмірно, інакше перетворите цю вправу в жим гантелей лежачи. 
Розводіть руки до комфортного стану щоб уникнути травм плечей. 
Краще не робити розведення гантелей на повністю випрямлених руках, знову ж таки, щоб уникнути проблем з ліктями в майбутньому.
