Французький жим лежачи застосовується для збільшення маси і сили всього триголового м’язу плеча, але основне навантаження лягає на довгу голівку трицепса, а особливо на її низ. Чим товстіша ця голівка трицепса, тим масивніше виглядає верх руки, особливо коли дивитися на неї збоку.

Техніка виконання французького жиму лежачи:
- Ляжте на горизонтальну лаву і міцно упріться ступнями в підлогу. Випряміть руки вгору, перпендикулярно підлозі, і попросіть партнера подати вам штангу.
- Бажано використовувати штангу з EZ-грифом, але якщо у вас її немає, то можна виконувати вправу і з традиційною штангою з прямим грифом.
- Візьміться за гриф хватом зверху і вижміть штангу вгору.
- Повністю випряміть руки зі штангою і відхиліть їх назад (по напрямку до голови) на 45° від вертикалі. Це і є вихідне положення.
- Зробіть глибокий вдих. Утримуючи верхню частину рук (від ліктя до плеча) нерухомою, плавно зігніть їх у ліктях і опустіть штангу до голови. У нижній точці вправи кут в ліктьовому суглобі дорівнює 90°.
- Досягнувши нижньої точки, не зупиняйтеся. Швидко змініть напрямок руху і, розгинаючи руки в ліктях, поверніть штангу у вихідне положення. Піднімаючи штангу, не видихайте і не тягніть лікті вперед. Верхня частина рук повинна залишатися зафіксованою до кінця сету.
- Як тільки ви повністю випрямили руки, зупиніться на пару секунд, видихніть і додатковим зусиллям ще сильніше напружте трицепси.