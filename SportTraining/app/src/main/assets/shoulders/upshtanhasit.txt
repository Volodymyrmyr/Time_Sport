Для жиму вам знадобиться лавка зі спинкою, або звичайна лавка, проста штанга з прямим грифом, стійки для штанги, важкоатлетичний пояс, зручне взуття, яке не повинно ковзати по підлозі.
Техніка виконання жиму штанги з-за голови:

Візьміть штангу середнім хватом зверху (не використовуйте занадто широкий хват – це дуже ускладнить виконання вправи і перевантажить плечові суглоби). Підніміть штангу з підлоги до рівня грудей, сядьте на лавку, зробіть глибокий вдих і за рахунок зусилля трицепсів і дельтоподібних м’язів вижміть вагу нагору. Затримайтеся на дві-три секунди, і повільно, на видиху, опустіть штангу за голову, до рівня трапецієподібних м’язів, але не опускайте її занадто низько, інакше можна отримати вивих в плечових суглобах. Затримайтеся на пару секунд і в цьому положенні, а потім знову вижимайте штангу вгору, і так 8-10 разів.